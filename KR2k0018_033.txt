# -*- mode: mandoku-view -*-
#+TITLE: 寶慶四明志
#+DATE: 2019-03-29 20:51:57.083412
#+PROPERTY: ID KR2k0018
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 33
<pb:KR2k0018_WYG_033-1a>¶
　　欽定四庫全書¶
¶
　　四明續志巻十二¶
¶
　　宋梅應發劉錫同撰¶
¶
　　浣溪沙(巳未元夕)¶
¶
　　慶賞元宵口願晴天公毎事秤能平管教簷溜便收聲¶
三市海廵那惜夜九街社火亦爭名權將歌酒作工¶
程¶
¶
　　同前(和謙山)¶
¶
<pb:KR2k0018_WYG_033-1b>¶
　　春岸春風荻巳芽推排春事到蘆花只應推上鬢邊華¶
投老未歸真左計乆隂得霽且舒懷紅紅白白有殘¶
葩¶
¶
　　同前(再用韻)¶
¶
　　海棠巳綻牡丹芽猶有東君向上花不須惆悵怨春華¶
裝綴園林新景物推敲風月舊情懷也饒浪蘂與浮¶
葩¶
¶
　　同前(三用韻)¶
¶
<pb:KR2k0018_WYG_033-2a>¶
　　正好江鄉笋蕨芽他鄉却看擔頭花只將蝶夢付南華¶
萬事紛紜都入幻一杯邂逅且忘懷年年秋卉與春¶
葩¶
¶
　　同前(四用韻)¶
¶
　　雨過池塘水長芽放開晴日正宜花十洲三島撰繁華¶
水畔麗人唐客恨山隂佳客晉人懷可憐雲蘂與風¶
葩¶
¶
　　同前(已未三月二十五日賞荼䕷)¶
¶
<pb:KR2k0018_WYG_033-2b>¶
　　最好荼䕷白間黄消他蜂蝶採花忙春殘紅粉厭梳粧¶
畢卓正思身夜甕劉章底用令秋霜今宵幃枕十分¶
香¶
¶
　　同前(再賦)¶
¶
　　宫額新塗一半黄薔薇空自效顰忙澹然風韻道家粧¶
可惜今宵無皓月尚憐向晚有繁霜何妨手撚一枝¶
香¶
¶
　　海棠春(巳未清明對海棠有賦)¶
¶
<pb:KR2k0018_WYG_033-3a>¶
　　悔棠亭午霑踈雨便一餉胭脂盡吐老去惜花心相對¶
花無語　羽書萬里飛來處報掃蕩狐嘷兎舞濯錦古¶
江頭飛景還如許¶
¶
　　同前(再用韻)¶
¶
　　嫩晴還更宜輕雨最好處欲開未吐一㸃聘梅心千古¶
憑誰語　臉霞暈錦嬌人處肯浪逐紅圍翠舞銀燭莫¶
髙燒春夢無多許¶
¶
　　同前(三用韻)¶
¶
<pb:KR2k0018_WYG_033-3b>¶
　　蒼龍夭矯停今雨正不待雲吞霧吐絶笑大夫松今古¶
閒言語　清光冷艶侵人處漏月影婆娑自舞擬作嵗¶
寒人此願天應許¶
¶
　　霜天曉角(和葉檢閲仁叔韻)¶
¶
　　倚花傍月花底歌聲徹最好月篩花影花月浸香竒絶¶
雙溪秋月潔桂棹何時發客裏明朝送客多少事且¶
休説¶
¶
　　同前¶
¶
<pb:KR2k0018_WYG_033-4a>¶
　　此花此月一叚風流徹更好參横斗轉更漏㫁人聲絶¶
有誰秋共潔籬菊相將𤼵留取嵗寒心事待此際向¶
君説¶
¶
　　同前(和劉架閣自昭韻)¶
¶
　　杯中吸月桂樹飛瓊屑莫道胡床老子怕風露向凄冽¶
囘首雲蛾折老大成癡絶且醉今宵光景莫容易向¶
人説¶
¶
　　同前¶
¶
<pb:KR2k0018_WYG_033-4b>¶
　　為花問月誰把金瑰屑猶有殘英賸蘂秋向老香逾冽¶
且莫都攀折有箇人愁絶縱使姮娥念舊星星鬢如¶
何説¶
¶
　　同前(和趙教授韻)¶
¶
　　新詞唱徹字字珠璣屑更有張顚草聖何止是成雙絶¶
金粟如蜚雪掃地為芳席且領諸公一笑怕明夜無¶
此月¶
¶
　　同前¶
¶
<pb:KR2k0018_WYG_033-5a>¶
　　小山幽徹徧地堆香屑只恐今宵入夢夢到處魂孤絶¶
八公頭巳雪淮南分半席莫道淹留何事且長嘯對¶
佳月¶
¶
　　同前(戊午十二月望安晚園賦梅上銀燭)¶
¶
　　梅花一簇花上千枝燭照出靚粧姿態看不足詠不足¶
便欲和花宿却被官身局借問江南歸未今夜夢難¶
拘束¶
¶
　　同前(巳未五月九日老香堂送監簿姪歸和自昭韻)¶
¶
<pb:KR2k0018_WYG_033-5b>¶
　　夜凉佳月掃盡輕衫熱便欲乗風歸去氷玉界瓊林闕¶
不須持寸鐡孤吟風惜别且唱東坡水調清露下滿¶
襟雪¶
¶
　　同前(再和)¶
¶
　　舉杯吸月一洗煩襟熱想見摩訶池上星斗轉挂銀闕¶
金吾傳漏鐡此時滋味别堦砌寒蛩聲細携手處人¶
如雪¶
¶
　　蝶戀花(和處靜木香)¶
¶
<pb:KR2k0018_WYG_033-6a>¶
　　澹白輕黄純雅素一叚風流欹枕踈牕户夜半香魂飛¶
欲去伴他月裏霓裳舞　消得留春春且住不比楊花¶
輕作沾泥絮况是緑隂成幄處不愁更被紅粧妬¶
¶
　　朝中措(和劉自昭韻)¶
¶
　　春空一鳥落雲干只遣客心酸芍藥牡丹時候午牕輕¶
暖輕寒　流光冉冉清樽易倒清鏡難看謾道華堂深¶
院誰憐鳯隻鵷單¶
¶
　　同前(再用韻)¶
¶
<pb:KR2k0018_WYG_033-6b>¶
　　可人想見倚庭干嚼句有甘酸休問沈腰潘鬢何妨島¶
瘦郊寒　時光轉眼兎葵燕麥又是㸔㸔誰念衰翁衰¶
處春衫晚際尤單¶
¶
　　同前(三用韻)¶
¶
　　楊花撩亂與雲干春事可悲酸况是雨荒院落江南但¶
有春寒　鸎殘燕孏蜂慵蝶褪謾等閑看不是無情描¶
貌奚奴且放安單¶
¶
　　同前(四用韻)¶
¶
<pb:KR2k0018_WYG_033-7a>¶
　　夜來夢繞宛溪干啼鴂夢中酸過了他鄉寒食白鷗剗¶
地盟寒　雲溪雨壑月臺風榭借與人看得似野僧無¶
繫孤藤杖底挑單¶
¶
　　同前(五用韻戲呈)¶
¶
　　蘭臯徹夜樹旄干戰渴望梅酸想有歌姬半臂更深自¶
可鏖寒　敲門寄曲驚囘蝶夢旋篝(去聲)燈看壇下巳收¶
䧏將火牛不用田單¶
¶
　　同前(老香堂和劉自昭韻)¶
¶
<pb:KR2k0018_WYG_033-7b>¶
　　衰翁老大脚猶輕行到凈凉亭近日方憂多雨連朝且¶
喜長晴　謾㝷歡笑翠濤杯滿金縷(缺)清况有蘭朋竹¶
友桞詞賀句爭鳴¶
¶
　　虞美人(和劉制幾舟中送監薄韻)¶
¶
　　東風催客呼前渡宿鳥投林暮欲歸人送得歸人萬疊¶
青山羅列是愁城　誰家臺榭當年築芳草埀楊緑雲¶
深霧暗不須悲只縁盈虚消息少人知¶
¶
　　鵲橋仙(已未七夕)¶
¶
<pb:KR2k0018_WYG_033-8a>¶
　　馨香餅餌新鮮𤓰果乞巧千門萬户到頭人事控摶難¶
與拙底無多來去　癡兒妄想夜看銀漢要待雲車飛¶
度誰知牛女巳尊年又那得歡娛意緒¶
¶
　　秋夜雨(和韻劉制機立秋夜觀月喜雨)¶
¶
　　不嫌天上雲遮月雨來正是雙絶雷公驅電母盡收捲¶
十分袢熱　三更又報初秋了少待他西風凄冽靈悟話¶
頭莫説且唱飲劉郎一闋(靈悟四明日者自號衆推其術)¶
¶
　　同前(客有道秋夜雨古詞因用其韻而不知角之為閣也并付一笑)¶
¶
<pb:KR2k0018_WYG_033-8b>¶
　　雲頭電掣如金粟須臾天盡幃幙一凉恩到骨正驟雨¶
盆傾櫩角　桃笙今夜難禁也頼醉鄉情分非薄清夢¶
何處託又只是故園籬落¶
¶
　　同前(再和)¶
¶
　　單于繫頸須長索㨗書新上油幙盡沉邊柝也更底問¶
悲笳哀角　衰翁七十迎頭了先(去聲)自來聲利都薄歸¶
計猶未託又一葉西風吹落¶
¶
　　同前(已未八月二日新桃源和韻)¶
¶
<pb:KR2k0018_WYG_033-9a>¶
　　呉翁里第還巾角不妨天地席幙家僮歸報道快釀酒¶
休教醨薄　相逢聚散應搔首且趂時一笑為樂人世¶
大都濩落更莫問是非今昨¶
¶
　　同前¶
¶
　　西風半入孤城角人生歸燕巢幙倦翁衰甚也又不是¶
官卑禄薄　收䋲捲索今畨穏儘一丘一壑足樂還是¶
逺空雁落報宛句溪光猶昨¶
¶
　　同前¶
¶
<pb:KR2k0018_WYG_033-9b>¶
　　晚來小雨鳴櫩角又還烟障雲幙四明牕透盪漸夜永¶
綀衫輕薄　候蟲但要吟教苦不管人老欠歡樂閑看¶
燭花燼落浮世事轉頭成昨¶
¶
　　生查子(巳未八月二日四明牕和韻)¶
¶
　　坐臨芳沼邉荷氣侵衣濕唧唧暗蛩鳴㸃㸃流螢入¶
人生歧路中底用楊朱泣一咲倚欄干頹玉當風立¶
¶
　　同前¶
¶
　　夜來雲氣浮帶得香烟濕萬&KR0284;本無情一一秋聲入¶
<pb:KR2k0018_WYG_033-10a>¶
須臾離合間應笑兒曹泣新雨漲鄞江明日桅檣立¶
¶
　　西河(和舊韻)¶
¶
　　都㑹地東南盛府堪記蓬萊縹渺十洲中雉城擁起凭¶
髙一盻大江横遥連滄海無際　壁衕衆山翠倚赤龍¶
白鷂爭繫風㠶指顧便青齊勢雄萬壘越棲吳沼古難¶
慿興亡都付流水　畫堂綺屋錦綉市是洛陽耆舊州¶
里富貴榮華當世問昔年賀老踈狂何事輕寄平生煙¶
波裏¶
¶
<pb:KR2k0018_WYG_033-10b>¶
　　桂枝香¶
¶
　　三年海國又荏苒素秋天凈如沭凄砌寒蛩暗語杵聲¶
相續梧桐一葉西風裏對斜陽好箇圖簇老香堂畔蒼¶
然古檜無限心曲　嘆石室棊方半局便時換人非光¶
景能蹙千古鴟夷尚恐欠些歸宿倚空笑把輪雲事付¶
坤牛乾馬征逐且巴重九昭亭句溪杖藜巾幅¶
¶
　　南郷子(和韻巳未八月十日郊行)¶
¶
　　野思浩難收坐看漁舟度逺洲蘆葦巳彫荷巳敗風颼¶
<pb:KR2k0018_WYG_033-11a>¶
桂子飄香八月頭　歸計這囘醻猶及家山一半秋雖¶
則家山元是客浮休有底歡娛有底愁¶
¶
　　同前¶
¶
　　野景有誰收只在蒼鷗白鷺洲風樹飄摇雲樹暗衣颼¶
目㫁青天天際頭　壯志世難酬丹桂紅蕖又晚秋多¶
少心情多少事都休載取江湖一片愁¶
¶
　　行香子(開慶巳未八月十夜同官小飲逸老堂李直翁制參中示東坡題釣臺行香子吏筆¶
和韻)¶
¶
<pb:KR2k0018_WYG_033-11b>¶
　　世事塵輕寵辱何驚不須更問君平一㠶客棹幾曲漁¶
汀正年華晚露華澹月華明　休論煙閣莫説雲屏筭¶
惟堪𤓰種東陵駒隂短景蝸角浮名但嵗難留身難徤¶
鬢難青¶
¶
　　秋夜雨(依韻戲賦傀儡)¶
¶
　　腰棚傀儡曽懸索麄瞞慿一層幙施呈精妙處解幻出¶
蛟龍頭角　誰知鮑老從旁笑更郭郎摇手消薄歧路¶
難凖托田稻熟只宜村落¶
¶
<pb:KR2k0018_WYG_033-12a>¶
　　唐多令(答和梅府教)¶
¶
　　鷗鷺水中洲夕陽天際流倚西風底處危樓若使中秋¶
無好月虚過了一年秋　舉眼望雲頭蟾光一線否想¶
孀娥自古多愁安得仙師呼鶴駕將我去廣寒遊¶
¶
　　南鄉子(答和惠計院)¶
¶
　　黄耳訊初收為説鷗汀與鷺洲爭問主人歸近逺颼颼¶
定是登髙九月頭　有酒且相醻莫管西風滿鬢秋今¶
日是今明日古休休轉首鄞江㧾别愁¶
¶
<pb:KR2k0018_WYG_033-12b>¶
　　訢𠂻情(和韻)¶
¶
　　今宵分破鶻論秋孤客興何悠要向雲中邀月真箇是¶
獃頭　風陣𦂳電光流雨聲颼嫦娥應道未卜明年是¶
樂還愁¶
¶
　　水調歌頭(巳未中秋無月)¶
¶
　　今嵗月和桂不肯作中秋一年惟此佳節底事白教休¶
我巳侵尋七袠况復輪囷萬感合恨更分愁先是無聊¶
頼雨意得能稠(缺)　　　　　何處老難遊癡雲如妬¶
<pb:KR2k0018_WYG_033-13a>¶
不知弦管可吹不安得風姨掃蕩推出團圓月姊便遣¶
桂香浮世事十常九不使展眉頭¶
¶
　　水調歌頭(和晦翁韻預賦山中樂巳未中秋中澣書于老香堂)¶
¶
　　巳是三堪樂更是百無憂山朋溪友呼酒互勸復爭酬¶
釣水肥鮮鯿鱖採樹甘鮮梨栗䆉稏一齊收樹底飛輕¶
蓋溪上放輕舟　笑鴟夷名巳謝利還謀蝸蠅些小頭¶
角何事被渠鈎春際鷺翻蝶舞秋際猿啼鶴唳物我共¶
悠悠倚棹明當發歸夢落三洲¶
<pb:KR2k0018_WYG_033-13b>¶
¶
¶
¶
¶
¶
¶
¶
¶
　　四明續志卷十二¶
¶
