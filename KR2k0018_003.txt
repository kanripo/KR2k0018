# -*- mode: mandoku-view -*-
#+TITLE: 寶慶四明志
#+DATE: 2019-03-29 20:51:56.777674
#+PROPERTY: ID KR2k0018
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 3
<pb:KR2k0018_WYG_003-1a>¶
　　欽定四庫全書¶
¶
　　寳慶四明志巻三¶
¶
　　宋　羅濬　撰¶
¶
　　郡志三¶
¶
　　叙郡下¶
¶
　　城郭¶
¶
　　羅城周回二千五百二十七丈計一十八里奉化江自¶
南來限其東慈溪江自西來限其北西與南皆它山¶
<pb:KR2k0018_WYG_003-1b>¶
之水環之唐末刺史黄晟所築(晟鄞縣人僖宗末結羣豪保䕶鄉井昭宗¶
初董昌表為刺史終於梁開平三年墓碑云此郡先無羅郭民若野居晟築金湯壯其海嶠絶外㓂窺覦¶
之患保一州生聚之安按㑹要及移城記長慶元年移州治於鄮縣治而於舊州城近南髙處置縣且徹¶
舊城城新城則今之子城是也又按通鑑大中十三年賊仇甫攻䧟象山明州城門晝閉咸通元年甫分¶
兵掠明州州民相與謀曰賊若入城妻子皆為葅醢况貨財能保之乎乃相率出財募勇士治器械樹栅¶
浚溝斷橋為固守之備然則雖有子城而無羅郭備禦所以難也錢氏據有吳越明為屬郡後且以子弟¶
鎮之城郭増壯自此始矣舊經云閩粤無諸所築夏侯曽先謂劉牢之築以塞三江之口西城外有城基¶
上生竹篠俗曰篠牆即故基也晉末海㓂孫恩犯會稽則由上虞以入不由乎明州者亦以此城據三江¶
<pb:KR2k0018_WYG_003-2a>¶
之險云按漢鄞鄮屬㑹稽郡不屬閩粤國安得為無諸所築篠牆為劉牢之所築故基則非今羅城也孫¶
恩乃自海島舟行破上虞寧畏此城之險袁晁能䧟明州豈孫恩不能破乎况晉末此亦未有縣治也故¶
不敢以舊經為據)皇朝寳慶二年守胡榘重修(除望京靈橋東渡三門更¶
新外其他城郭樓門埤薄為厚増卑為髙補罅易圮凡費楮劵萬二千五百三緡有竒)四城門¶
凡十西曰望京門(有水門通漕運舊名朝京慶元中守鄭興裔更名久而圮守胡榘重¶
建夾城立柱棧其上衡七間從三丈有九尺四窻玲瓏與四明山相直既掲門名又扁其樓曰明山寳慶¶
二年八月十六日經始次年六月二十七日落成費楮劵萬二千四百一十四緡有竒)南曰甬¶
水門(有水門通漕運)南東曰鄞江門(今閉)東曰靈橋門(寳慶三年守胡¶
<pb:KR2k0018_WYG_003-2b>¶
榘重修稍拓舊址易墁壁為窻扉扁其上曰鄞江樓人猶曰此門視望京為主而雄壯弗逮於隂陽家未¶
宜紹定元年正月適遭延燎乃疊城髙五尺更建樓門制度與望京樓門等衡縮二間從加三尺東靣天¶
童太白俯瞰鄞江浮梁卧虹於其前東西二樓對峙四明之景槩可覩矣門名新書樓扁全於救焚之餘¶
仍用之)曰來安門(市舶務之左舊不立名呼曰市舶務門寳慶三年守胡榘重修始題扁葢¶
先是通判蔡範建來安亭實在門外故以亭名名之惟舶貨入則開)曰東渡門(火於紹定元年¶
今方更新)東北曰漁浦門(今閉)北曰鹽倉門(鹽入則開)曰達信門¶
(今閉)北西曰鄭堰門¶
¶
　　坊巷¶
¶
<pb:KR2k0018_WYG_003-3a>¶
　　古者州閭鄉黨莫不有名如闕黨東里之類後世¶
猶有稱其鄉曰鄭公榜其門曰通德者唐制百戸¶
為里五里為鄉四家為隣四隣為保在城邑為坊¶
田野為村坊之名葢昉乎此街衢巷陌官為之制¶
宜也此邦生齒既繁侵冒滋多甚至梁水而楹跨¶
衢而宇往來間阻輿馬尤病紹定元年正月東北¶
廂火救焚者束手無措既而掘視古溝率在居民¶
卧室之内人知廣其屋宅而不知自為不利守胡¶
<pb:KR2k0018_WYG_003-3b>¶
榘以聞於省令下禁塞水衕者食喉氣喉兩碶橋¶
浦不許立屋凡街衢巷陌經火者悉從釐正而並¶
渠之人以湫隘為詞猶戸捐以數尺之池¶
¶
　　東南廂¶
¶
　　錦勲坊(嘉熙四年制帥趙以夫為趙善湘奉朝㫖立)¶
¶
　　握蘭坊(西南廂交界新橋東)¶
¶
　　清潤坊(西北廂交界新橋南)¶
¶
　　連桂坊(施家巷口)¶
¶
<pb:KR2k0018_WYG_003-4a>¶
　　餘慶坊(西南廂交界)¶
¶
　　重桂坊(新寺巷口嘉定七年攝守程覃為孫君枝與子起予同第立)¶
¶
　　興亷坊(洗馬橋下)¶
¶
　　進賢坊(洗馬橋西)¶
¶
　　吉祥坊(破石橋南)¶
¶
　　康樂坊(皂角巷口)¶
¶
　　錦樂坊(淳祐五年制帥黄壯猷為余天錫奉朝㫖立)¶
¶
　　廸教坊(東橋紹定元年守胡榘火後重立)¶
¶
<pb:KR2k0018_WYG_003-4b>¶
　　積善坊(小江橋南紹定元年守胡榘於火後重立)¶
¶
　　狀元坊(天封塔下嘉泰二年守黄由為傅行簡立)¶
¶
　　東北廂(諸坊皆紹定元年胡榘於火後立)¶
¶
　　千嵗坊(南湖頭西南廂交界)¶
¶
　　安平坊(天慶觀前)¶
¶
　　阜財坊(小梁街巷口)¶
¶
　　開明坊(鄞縣前)¶
¶
　　拱星坊(廊頭巷口)¶
¶
<pb:KR2k0018_WYG_003-5a>¶
　　富榮坊(能仁寺巷口西北廂交界)¶
¶
　　廣慧坊(大梁巷口)¶
¶
　　泰和坊(縣河下)¶
¶
　　宣化坊(魏家巷口)¶
¶
　　西南廂¶
¶
　　純孝坊(府橋西)¶
¶
　　美祿坊(四明橋西)¶
¶
　　迎鳯坊(四明橋東)¶
¶
<pb:KR2k0018_WYG_003-5b>¶
　　問俗坊(史府前)¶
¶
　　史君坊(史府前)¶
¶
　　衆樂坊(君奢橋西)¶
¶
　　釋褐狀元坊(君奢橋南嘉泰三年守黄由為宣繒立)¶
¶
　　行春坊(寳雲寺西)¶
¶
　　靈應坊(宣府前)¶
¶
　　符桂坊(汪運使橋西嘉定七年攝守程覃為汪立中立)¶
¶
　　晝錦坊(樓府東以王周領鄉郡立)¶
¶
<pb:KR2k0018_WYG_003-6a>¶
　　振名坊(倉橋東)¶
¶
　　順成坊(倉橋下)¶
¶
　　緩帶坊(崇教寺後)¶
¶
　　恵政坊(天寧寺南)¶
¶
　　西北廂¶
¶
　　宜秋坊(應家巷口)¶
¶
　　壽寧坊(虹橋北)¶
¶
　　崇孝坊(路分衙側)¶
¶
<pb:KR2k0018_WYG_003-6b>¶
　　永濟坊(奉國樓前)¶
¶
　　恤仁坊(佛閣下紹定元年守胡榘於火後重立)¶
¶
　　廣仁坊(白衣寺巷口)¶
¶
　　朝士坊(戴家巷口)¶
¶
　　修文坊(孝文巷口)¶
¶
　　影泉坊(蔡家巷口)¶
¶
　　儒行坊(鑒橋下)¶
¶
　　朝桂坊(頂戴橋下為劉炳立)¶
¶
<pb:KR2k0018_WYG_003-7a>¶
　　狀元坊(鑒橋下為袁甫立)¶
¶
　　狀元坊(府學前為姚穎立)¶
¶
　　防虞石水步(淳祐三年春併剏聽居民從便汲水)¶
¶
　　朝拜上馬亭後一所(此處係亭宇合置鎻鑰付天慶觀收掌晨啟夕閉)¶
¶
　　新排橋北一所(巳下三處止立坊牌不置鎻鑰)¶
¶
　　景福寺街東一所¶
¶
　　錦勲坊東一所¶
¶
　　制府兩司倉場庫務并&KR0560;院坊園等¶
¶
<pb:KR2k0018_WYG_003-7b>¶
　　府都倉(奉國門内之西苗米職田米湖田米小麥分貯焉)¶
¶
　　常平倉(奉國門内之東二倉皆寳慶二年守胡榘徹舊而新倉各十一區區各三間棧閣以藉米麥各¶
有聴事後舍前庭庭前虛地各方十餘丈繚以步廊)¶
¶
　　糯米倉(望京門外寳慶三年守胡榘重建聴事之外兩敖翼之棧以□板)¶
¶
　　支鹽倉(子城東北一里八十步凡七敖)¶
¶
　　甲仗庫(設㕔前二廡之閣寳慶三年守胡榘重修且修軍器)¶
¶
　　軍資庫(設㕔前東廡之後寳慶二年守胡榘重建凡三十九間公㕔吏舍之外庫地皆棧以板)¶
¶
　　制置使司平糴倉(淳祐二年制帥陳塏剏建詳見第六巻叙賦下)¶
¶
<pb:KR2k0018_WYG_003-8a>¶
　　制置使司平糴本錢庫(與倉同時剏建用軍資庫空地)¶
¶
　　制置使司犒賞庫(舊附軍資)¶
¶
　　激賞解庫(淳祐五年二月制帥大卿黄公壯猷任内剏就激賞庫闗過本錢二十萬貫十七界淳祐¶
六年七月制帥集撰顏公頤仲再於激賞庫闗過本錢三十二萬貫十七界)¶
¶
　　制置使司平糴南倉(延慶寺西淳祐四年制帥殿撰趙公綸建詳見第六巻叙賦下)¶
¶
　　醅酒庫(府東門舊叅議衙端平三年制帥大卿趙公與&KR0696;剏淳祐六年制帥集撰顏公頤仲委提督官¶
司户黄縉刋定規式載於石刻詳見叙賦上酒門)¶
¶
　　常平庫(附軍資)¶
¶
<pb:KR2k0018_WYG_003-8b>¶
　　公使庫(設㕔前西廡之後乾道中守張津以簽判舊廨益之屋久而圮守胡榘重建凡一百六十一間¶
磨有院碓有功酒有棧錢米什物有庫公㕔吏舍以及神宇莫不整整寳慶三年二月十五日經始十一¶
月三十日告成役二一萬五百二十六用楮劵一萬二千六百二十七緡有竒)¶
¶
　　東醋庫(靈橋門外)¶
¶
　　西醋庫(美祿坊酒務之東)¶
¶
　　都税務(東渡門裏皇朝景徳四年置紹定元年守胡榘於火後重建)¶
¶
　　市舶務(淳化元年初置於定海縣後乃移州治在於城東南其左倚羅城嘉定十三年火通判王梃重¶
建久而圯寶慶三年守胡榘捐楮劵萬三千二百八十八緡有竒屬通判蔡範徹新之重其㕔事髙其閈¶
<pb:KR2k0018_WYG_003-9a>¶
閎内聴扁曰清白堂後堂存舊名曰雙清清白堂之前中唐有屋以便往來東西前後列四庫昈分二十八¶
眼以寸地尺天皆入貢竒祥異瑞争來送不知何國致白環復道諸山得銀甕號之兩俠東西各有門東¶
門與來安門通出來安門為城外往來之通衢衢之南北各設小門隔衢對來安門又立大門門之外瀕¶
江有來逺亭乾道間守趙伯圭建慶元六年通判趙師嵒修寳慶二年蔡範重建更名來安賈舶至檢覆¶
於此歴三門以入務而閉衢之西北小門容頓寛敞防閑縝宻司存之吏亦免於戾矣務之前門與靈橋¶
門近紹定元年正月火自務之西北延燎於南務獨免而前門燬二月重建自此門之外先後建置皆有¶
碑記)¶
¶
　　都酒務(美祿坊子城西南一百一十步皇朝天禧五年置紹興五年以其地為通判南㕔務遷子城南¶
<pb:KR2k0018_WYG_003-9b>¶
平橋下街西髙麗行衙淳熙七年有㫖以其地賜相臣史浩今寳奎精舍是也務又遷於湖西觀音寺側¶
嘉定元年省罷添差通判南㕔通判移治西㕔務乃復舊基比較瞻軍二務萃焉扁曰三酒務其偏為藏¶
春園其外為慶豐樓樓嘉定十六年守趙師嵒所建也寳慶三年守胡榘重修務屋凡費楮劵四千一百¶
四十七緡有竒)¶
¶
　　比較務(舊在羅城東棲心寺側紹興間併歸都酒務)¶
¶
　　贍軍務(舊在開元寺西紹興間併歸都酒務)¶
¶
　　香泉庫(乾道間置六庫分在六城門續添鹽倉門新門二庫九八庫)¶
¶
　　教場(子城西北總為地四十畝一角四十步西東一百步南北九十七步官㕔射亭坐其北寳慶三年守¶
<pb:KR2k0018_WYG_003-10a>¶
胡榘重修)¶
¶
　　物料場(舊經云寄市舶務之東廊舊云在子城裏今廢)¶
¶
　　合同場(舊在州東門外政和四年承朝㫖置其後以為添倅聴而場移於西夀昌院中添倅聴宇雖移¶
而場不復還故處今廢)¶
¶
　　造船場(城外一里甬東廂)¶
¶
　　制置司和劑藥&KR0560;(府舊無藥&KR0560;疾病者取藥於市假偽售真其害滋甚寳慶三年守胡榘始¶
創&KR0560;於郡圃射垜之西為屋七間有閣以居藥井竈庖湢皆整器用什物咸備總費楮劵四千緡外捐萬¶
緡市藥命官吏主之劑量精審闔境頼恵漸收贏錢以補泛費其萬緡則循環充本)¶
¶
<pb:KR2k0018_WYG_003-10b>¶
　　作院(聖功寺東本寺地也久而屋圯嘉定六年寺復請其地每有製造軍器别踏逐寺院置&KR0560;)¶
¶
　　省馬院(淳祐壬寅冬重建在達信門裏)¶
¶
　　雪窨(嘉定十六年守趙師嵒置在甬東廂法雲寺後)¶
¶
　　養濟院(西門裏距府一里半舊有居養院後廢為威果全㨗營故置養濟院寳慶三年守胡榘重修日¶
給百餘人人支米一升錢十二文省小者減半亦一二十人)¶
¶
　　安濟坊(西門裏崇寧二年令置安濟坊以養病者本府以大觀元年閏十月始建)¶
¶
　　漏澤園(崇寧三年以人物繁庶貧無以葬寄留僧舍或委棄道旁令州責之縣選有常住僧管幹擇地以¶
常平錢置四年五月詔曰天下承平日久民既庶矣而養生送死尚未能無憾朕甚憫焉今鰥寡孤獨既¶
<pb:KR2k0018_WYG_003-11a>¶
有居養之法若疾而無醫則為之置安濟坊貧而不葬則為之置漏澤園朕之志於民深矣監司守令奉¶
行無忽本府以崇寧三年置於城南桞亭院僧主之)¶
¶
　　公宇¶
¶
　　子城(周回四百二十丈環以水唐長慶元年刺史韓察所築嵗久民居跨壕造浮棚直抵城址不惟塞水¶
道礙舟楫設有緩急亦無路可以運水邦人病之淳祐癸夘春制守陳塏給錢酒付造棚人聴自除坼環¶
城遂有路可通立東子城水衕坊牌一子城西街坊牌二重修子城限隔内外)¶
¶
　　奉國軍門(即子城門也門額守潘良貴書譙樓上有刻漏皇朝慶厯中太守王周重修久益圮紹興¶
三十一年守韓仲通訪得呉人祝岷治銅為蓮華漏藝精制古簽判許克昌記之慶元間守鄭興裔嘉定¶
<pb:KR2k0018_WYG_003-11b>¶
間攝守程覃重修嘉熙二年又圯於風守趙以夫重建特進觀文殿大學士鄭清之作記)¶
¶
　　宣詔亭(奉國門外之左亭之右又有曉示亭)¶
¶
　　頒春亭(奉國門外之在亭之左又有曉示亭二亭皆寳慶三年守胡榘重修)¶
¶
　　子城東門(奉國門内常平倉之後寳慶三年守胡榘重建費楮劵一千一百二十一緡有竒)¶
¶
　　子城西門(奉國門内苗米倉之後)¶
¶
　　慶元府門(有樓直奉國門之後舊掲明州之額守潘良貴書州陞慶元府守何澹書額嘗因火投烈¶
燄以厭之今額丞相史魯公書守趙師嵒立也嘉熙二年為風所圮守趙以夫重建鄭丞相作奉國軍門¶
記併述)¶
¶
<pb:KR2k0018_WYG_003-12a>¶
　　儀門(直府樓門之後二子門翼之列㦸其中寳慶三年守胡榘重修淳祐六年春制帥集撰顏公頤仲重修)¶
¶
　　設㕔(與儀門相直前有庭後有穿堂屋寳慶二年皆圯於風守胡榘重建經始於八月八日落成於十二¶
月二十九日用楮劵一萬二千六百三十八緡有竒)¶
¶
　　戒石亭(設㕔前)¶
¶
　　茶酒亭(分峙設㕔前之東西紹定元年守胡榘重建)¶
¶
　　制置司簽㕔(由設㕔西廡以入東面直設㕔之西)¶
¶
　　慶元府簽㕔(由制置司簽㕔前入面南直設㕔之西北)¶
¶
　　横舟(元在設㕔後淳祐六年制帥集撰顏公頤仲移就平易堂後)¶
¶
<pb:KR2k0018_WYG_003-12b>¶
　　進思堂(紹興四年守郭仲荀建淳祐六年冬制帥集撰顏公頤仲以舊規湫隘卑下嵗老不支於是増¶
髙故址一新改造七年春賜御書堂扁從公請也)¶
¶
　　平易堂(進思堂之後紹興二十年守曹泳建淳祐六年冬制帥集撰顔公頤仲重建)¶
¶
　　羔羊齋(平易堂之後)¶
¶
　　獅子門(設㕔之左由此以入治事㕔)¶
¶
　　治事㕔(建炎末守張汝舟建淳祐五年冬制帥集撰顏公頤仲重修規橅視前宏敞)¶
¶
　　錦堂(治事㕔後正寢也嵗久傾圮淳祐元年守余天錫新之氣象宏壯事聞辛丑賜御書錦堂二字以天¶
錫典鄉郡奉母侈兹寵榮天錫刻扁掲示不朽寓貴端明殿學士陳卓記資政殿大學士趙善湘書特進¶
<pb:KR2k0018_WYG_003-13a>¶
觀文殿大學士鄭清之題額)¶
¶
　　公生明(正堂之後後堂之前為穿堂三間八窻玲瓏葢便坐閱文書之所舊湫隘特甚守余天錫一新¶
未及名陳塏繼其後摹司馬文正公所書公生明三字掲扁)¶
¶
　　清暑(府堂西偏一堂淳熙初魏王建中圯於風守余天錫新之扁仍舊樓叅政鑰所書向南有小軒可坐¶
尤宜冬)¶
¶
　　鎮海樓(府堂之東偏寳慶二年守胡榘始建新武岡倅李劉記)¶
¶
　　句章道院(鎮海樓之下)¶
¶
　　仁齋(寳慶二年守胡榘撤新之更名在治事㕔之東舊曰東齋)¶
¶
<pb:KR2k0018_WYG_003-13b>¶
　　友山亭(仁齊前之南偏在修竹間紹興壬戌守梁汝嘉建郡人樓鑰更名友山)¶
¶
　　鄮山堂(在鎮海樓之北政和丙申守周邦彥因舊基建建炎兵燼巋然獨存堂下雙檜最古方池前後¶
各一百餘年屋老且圮淳祐壬寅冬制守陳塏一新扁用舊名資政殿大學士鄭性之書刻制置司準遣¶
鄭偘所作上梁文於屏板)¶
¶
　　九經堂(太宗皇帝淳化元年詔頒國子監九經二年守陳充作堂以藏久而堂圮書散元祐五年守李¶
閎鑿池畚土増舊址别求九經藏之火於建炎紹興十八年守徐琛又新之跨池為石橋通鄮山堂翼以¶
步廊淳熙七年范成大守明詔賜魏王所藏書四千九十二册十五軸乃葺斯堂奉其書西偏已偏乃藏¶
所賜書於府學之御書閣築堂及奉安賜書皆有碑記而陳之碑逸矣淳祐五年冬制帥集撰顔公頤仲¶
<pb:KR2k0018_WYG_003-14a>¶
重修)¶
¶
　　梅莊　占春亭(春風堂之南淳祐六年制帥集撰顏公頤仲建)¶
¶
　　桃蹊　可憇亭(由桃源而西淳祐六年制帥集撰顏公頤仲建)¶
¶
　　射亭(九經堂後留春亭前之西偏面西其西為垜而棲鵠焉軍士時習射於此號小教場乾道元年守趙¶
伯圭因舊址新之)¶
¶
　　桃源洞(出射亭少西而北穴子城以出北東西繚以牆葢郡圃總名也)¶
¶
　　更恭亭(入洞門北折而西嘉定十六年守章良朋建前有古檜二取東坡先生雙童老更恭之義名之)¶
¶
　　傳觴亭(更恭亭北行折西嘉定七年攝守程覃建鑿石軋水為曲池於亭内)¶
¶
<pb:KR2k0018_WYG_003-14b>¶
　　春風堂(𫝊觴亭之西程覃建疊石為山峙其後石山之下有小池)¶
¶
　　雙瑞樓(春風堂之南程覃建因田夫以駢幹之粟來獻而名之葢子城後門也)¶
¶
　　夫容堂(春風堂之西程覃建鑿池植蓮於後)¶
¶
　　清心堂(夫容堂之西隆興癸未守趙子潚建)¶
¶
　　明秀樓(清心堂之西程覃建其下曰方壺寳慶二年圮於風)¶
¶
　　甬東道院(清心堂之南趙子潚建)¶
¶
　　茅亭(甬東道院南穴子城以入折而東舊有二亭今存者一爾)¶
¶
　　熙春亭(茅亭之東迤於此紹興癸酉守韓璡建)¶
¶
<pb:KR2k0018_WYG_003-15a>¶
　　真瑞堂(熙春亭之東迤於南前有木犀)¶
¶
　　夾芳亭(真瑞堂之東迤於北程覃建)¶
¶
　　步廊(自鄮山堂九經堂之西入射亭之南西折而入夾芳經射亭前入桃源洞西折北行轉西至傳觴亭¶
西行至明秀傳觴亭之東北出圃後門雖雨雪不妨步履寳慶三年守胡榘重修)¶
¶
　　百花臺(太守曹泳建今廢)¶
¶
　　佳趣亭集春亭容與亭(今廢)¶
¶
　　及𤓰亭(子城西南百六十步)¶
¶
　　喜雨樓(及𤓰亭之上)¶
¶
<pb:KR2k0018_WYG_003-15b>¶
　　肅賓亭(望京門裏舊名待賓亭)¶
¶
　　紅蓮閣(子城西南八十步皇朝宰相章郋公得象嘗倅是邦大中祥符間建)¶
¶
　　衆樂堂(子城西南坑立湖中東南有橋以通來往風漪月浦極目無塵而近在郛郭之内一勝景也嘉¶
祐間守錢公輔建卲亢記之守吕浮書額乾道四年守張津重建)¶
¶
　　涵虚館(淳熙初年魏王建葢於衆樂堂之後即湖棧閣行舟登降之所也寳慶三年守胡榘重修)¶
¶
　　隠德堂(衆樂堂之南紹興十三年守莫將為賀知章立設像而祠焉取太白之句名以逸老久而圮寳¶
慶三年守胡榘更新之九月十四日經始十二月三十日畢工用楮劵五千三百九緡有竒視舊益堅壯¶
而軒敞明年乃繪夏黄公之像合祠其中更今名奉化丞諸葛興記)¶
¶
<pb:KR2k0018_WYG_003-16a>¶
　　竹洲(西湖之南政和間守樓异領鄉郡建錦照堂久而圯隆興二年守趙子潚重建更名今廢)¶
¶
　　廣生堂(西湖廣福院側乾道元年守趙伯圭建放生之所也)¶
¶
　　三江亭(鄞江之東舊有亭名三江久廢紹興十年守潘良貴創亭於江之西城之上東渡門之北取舊¶
名名之葢慈溪之江與奉化江合流其前而入定海江也)¶
¶
　　十洲之一(四明之所以得名者以有日月二湖月湖之所以竒絶者以其中有十洲十洲神仙所居¶
也此取象焉以汀名者曰桞曰雪以洲名者曰芳草曰芙蓉曰菊花以島嶼名者曰月曰松曰花曰竹曰¶
煙總而言之凡十湖山之勝豈惟當與邦人共之雖逺方之好游者亦使至焉今洲之大者為寺為觀為¶
臺館未免自有其有僅存一洲詢之耆老亦莫能識廣袤不盈丈自安其小以此得全淳祐二年秋郡守¶
<pb:KR2k0018_WYG_003-16b>¶
陳塏政事之暇一日拉僚屬登此洲喟然曰人棄我取因其地勢命添倅趙體要植亭其上與邦之人及¶
逺方好游者共之遂名是嵗十月既望領客泛舟觀保豐碶平糴倉已廼登斯亭爇薌啜茗同此清游制¶
幕林宗諭元晉有詩云師帥勤民衆務修挾晴領客過仙洲不縁感召豐年好安得從容暇日遊人在湖¶
山皆自得政先倉□百無憂老農不解君王意却要朝輈為少留)¶
¶
　　官僚¶
¶
　　佐官¶
¶
　　唐刺史有别駕又曰長史又曰上佐又曰司馬即¶
漢治中之任方鎮權重則佐貳益卑屈故杜子美¶
<pb:KR2k0018_WYG_003-17a>¶
有云治中實棄捐藝祖有天下首置諸州通判以¶
朝官以上充實使督察方鎮當時謂之監州典郡¶
者至有欲求無通判處太平既久其權稍削然兵¶
民錢糓戸口賦役獄訟聴斷之事可否裁决與守¶
臣通簽書施行亦或謂之同判委任葢不輕也中¶
興以來明州通判多至三員魏王在鎮以長史司¶
馬易其職淳熙七年依舊嘉定元年省添差則止¶
二員¶
¶
<pb:KR2k0018_WYG_003-17b>¶
　　通判東㕔(儀門外之東㕔東有室曰不欺通判張奉世重建謝采伯易名東齋又東有堂曰蟾¶
桂錢端禮植木犀其前因取以名續更曰秋風軒端禮之弟端厚來倅復舊名久而圮張攀請於郡¶
重建扁曰風月堂亭曰思齊章良朋建西北有竹所蘇玭建嘉定十五年章良朋以常平使者來攝¶
郡念其舊治為更新之)¶
¶
　　通判西㕔(儀門外之西本添差通判居而今之酒務乃南㕔通判舊治也嘉定元年省添差通¶
判酒務復舊基南㕔通判移治於此號曰西㕔㕔堂皆圮今倅潘景良重建㕔側有清容堂有月林¶
有風月堂悉如故)¶
¶
　　職曹官¶
¶
<pb:KR2k0018_WYG_003-18a>¶
　　皇朝因唐制兩使各置判官推官一節度置掌書¶
記觀察置支使為幕職官録事司戸司理司法叅¶
軍各一為曹官幕職官掌助理郡政凡書記支使¶
不得並置有出身即為書記無出身即為支使録¶
事掌判院庶務糾諸曹稽通司戸掌户籍賦稅倉¶
庫受納司理掌獄訟鞠勘之事司法掌議法斷刑¶
諸州為錄事諸府為司録大觀二年詔諸州依開¶
封府制分曹建掾改判官為司録叅軍推官為户¶
<pb:KR2k0018_WYG_003-18b>¶
曹叅軍録事改士曹兼儀曹叅軍司理改左治獄¶
叅軍司戸改右治獄叅軍司法改議刑叅軍政和¶
二年以左右治獄叅軍名稱非古古有六曹掾名¶
可以復置於是司録叅軍外有士曹户曹儀曹兵¶
曹刑曹工曹六叅軍且各有掾視州次第事繁簡¶
增減員數三年又以叅軍起於行軍用武非安平¶
無事之稱改為司録事司士曹事司户曹事司儀¶
曹事司兵曹事司刑曹事司工曹事建炎元年詔¶
<pb:KR2k0018_WYG_003-19a>¶
州司録依舊為簽書節度判官㕔公事曹掾官依¶
舊為節度觀察軍事推官支使掌書記録事司戸¶
司理司法叅軍大觀四年河北路都轉運提㸃刑¶
獄司言準令諸録事叅軍不得差出今來既州院¶
並罷其録事叅軍惟是總察諸案稽違等事不治¶
刑獄伏乞許令逐司差出幹當事務詔依諸路依¶
此建炎以來復置州院録叅管幹¶
¶
　　節度判官(聴事舊在儀門外之西乾道中張守津欲敞公使庫以故戎司易之直奉國門之西¶
<pb:KR2k0018_WYG_003-19b>¶
頒春亭之後王日接涖是官徹新其堂宇又築室於聴事之右以三雨扁之)¶
¶
　　節度推官(聴事舊在子城之西門外隆興初制閫再建奪為幹辦公事聴遂徙於奉國門之東¶
宣詔亭之後故戎官之廬也舊㕔有石曼卿籌筆驛詩寳元二年書贈朱復之康定二年復之官於¶
此刻之石嘉祐四年胡宗愈作亭貯之中更兵火亭壞碑仆紹興十一年劉偉建南堂函置仆碑壁¶
間且以籌筆名堂㕔事既移碑亦隨之)¶
¶
　　節度掌書記(不常置)¶
¶
　　觀察判官(闕)¶
¶
　　觀察推官(聴事舊在儀門外之西偏魏王來鎮以處王府屬官繼又以處添差通判察推乃僦¶
<pb:KR2k0018_WYG_003-20a>¶
民居嘉定十三年趙希踽斯職守韓元禮輟子城西南之圃且畀之財始建公舍葢酒務之東也)¶
¶
　　觀察支使(康定二年聶問居官鼎新廨宇簿書有次胥史有位小圃有竹樹水石圃建堂曰嘉¶
好堂之南有燕射亭西登府城列四亭曰清嘯曰碧鮮曰待月曰隠几觀察推官朝奉郎試秘書省¶
較書郎陳之武撰記意府之簽㕔乃其地也今官省碑記猶存簽㕔)¶
¶
　　録事叅軍(府院子城南四十步寳慶三年守胡榘重建)¶
¶
　　司戸叅軍(聴事子城東南半里與萬夀寺相對嘉定十三年火重建紹定元年火守胡榘重建)¶
¶
　　司理叅軍(司理院子城南三十五步嘉定十三年火汝□重建寳慶三年守胡榘重修)¶
¶
　　司法叅軍(聴事舊在子城西三十步中廢率僦民居嘉定十三年始建於子城東南舊縣學基¶
<pb:KR2k0018_WYG_003-20b>¶
紹定元年火守胡榘重建)¶
¶
　　制置司官¶
¶
　　紹興二年五月以左朝奉大夫中書門下省檢正¶
諸房公事仇悆充集英殿修撰福建兩浙淮東㳂¶
海制置使叙位依發運使例所有本司屬官亦依¶
發運司屬官條例置司平江之許浦鎮七月吕頤¶
浩言朝廷近置㳂海制置司最為得䇿然敵舟從¶
海道北來抛大洋至洋山三孤宜山岱山獵港岑¶
<pb:KR2k0018_WYG_003-21a>¶
江直至定海縣此海道一也係浙東路若自通泰¶
州南沙北沙轉入東簽料角黄牛垜頭放洋至洋¶
山㳂海岸南來至青龍港又㳂海岸轉徘徊頭至¶
金山入海鹽縣澉浦鎮黄灣頭直至臨安府江岸¶
此海道二也係浙西路萬一有警制置一司必不¶
能照應兩路事宜乞令仇悆管浙西淮南路别差¶
一員管浙東福建路從之三年六月罷司見在定¶
海縣船令明州守臣兼總領叅謀叅議並罷屬官¶
<pb:KR2k0018_WYG_003-21b>¶
人吏等裁減數目九月命侍衛親軍步軍都指揮¶
使武泰軍節度使主管殿前司公事郭仲荀為檢¶
校少保知明州兼㳂海制置使以紹興府温台明¶
州為地分屬官叅謀叅議主管機宜文字書寫機¶
宜文字各一員幹辦公事凖備差遣各四員海道¶
幹當使臣八員六年置副使八年以浙東安撫使¶
知紹興府兼使司十年仍舊十一年罷隆興元年¶
復置司敷文閣學士趙子潚首被㫖知明州兼沿¶
<pb:KR2k0018_WYG_003-22a>¶
海制置使奏仍以紹興府温台明州為地分所部¶
州縣軍兵將官廵尉及本地内應有屯泊官兵並¶
將聴節制前所差官屬員多今乞裁減止置叅議¶
官書寫機宜文字幹辦公事凖備差遣各一員海¶
道幹當使臣四員依安撫司屬官例破請給得㫖¶
依¶
¶
　　叅議(聴事子城東門外舊司馬衙)¶
¶
　　書寫機宜文字(元辟親屬充後不常置)¶
¶
<pb:KR2k0018_WYG_003-22b>¶
　　幹辦公事(聴事子城西門外乃節度推官舊居也)¶
¶
　　凖備差遣(聴事萬夀寺西舊縣學基嘉定十三年建)¶
¶
　　幹當使臣(今三員)¶
¶
　　兵官(制置司水軍官見叙兵)¶
¶
　　國朝置總管鈐轄司掌總治軍旅屯戍營防守禦¶
之政令凡將兵𨽻屬者訓練教閲賞罰之事皆掌¶
焉總管副總管武臣以諸司使以上充文臣以兩¶
省五品以上充一州即為兵馬總管一路即為馬¶
<pb:KR2k0018_WYG_003-23a>¶
步軍總管路分都監掌本路禁旅屯戍邉防訓練¶
之政令州府以下都監皆掌其本城屯駐兵甲訓¶
練差使之事資淺者為監押要郡又有駐泊兵馬¶
都監廵檢司有㳂邉溪洞都廵檢或蕃漢都廵檢¶
或數州數縣管界或一州一縣廵檢掌訓治甲兵¶
廵邏州邑擒捕盗賊事又有刀魚船戰棹廵檢沿¶
江河淮海置捉賊廵檢及廵馬遞鋪廵捉私茶鹽¶
各視其名分以修舉職業皆掌廵邏幾察之事州¶
<pb:KR2k0018_WYG_003-23b>¶
總管中罷建炎元年改諸路路分鈐轄為副總管¶
路分都監為副鈐轄其請給人從序位等並依舊¶
鈐轄都監例三年路分鈐轄路分都監並如故五¶
年詔兩浙東西江南東西荆湖南北福建廣南東¶
路各分置路分總管文臣以安撫使為都總管兼¶
領兵民事武臣為副則主兵而已紹興三年中書¶
舍人趙思誠言祖宗朝兵馬都監監押大州不過¶
三員小州止一員今一州之中至有六七人職事¶
<pb:KR2k0018_WYG_003-24a>¶
不修類多騷擾乞今後惟忠義勲勞之後朝廷特¶
加優䘏者許添差外餘更不添差詔吏部除宗室¶
外具諸路添差過員數并元差因依申尚書省葢¶
舊制路分鈐轄都監駐治添差都監等專用武藝¶
出身累立戰功或隨龍或行門出職人而添差都¶
監監押除宗室外不泛與也副總管元於紹興府¶
駐劄隆興元年添差副總管郭吉駐劄明州乾道¶
中除武臣提刑與副總管較位序不協副總管遂¶
<pb:KR2k0018_WYG_003-24b>¶
移駐明州¶
¶
　　浙東路副總管(聴事子城西門外制幹聴之前)¶
¶
　　路分(初僦民居淳熙戊申劉繼忠始請沒官舊屋闢為聴事在永濟橋側久而圮嘉定二年鄭端禮¶
白於州得錢五萬益以俸餘葺而新之扁其西偏曰西齋)¶
¶
　　駐泊兵馬都監¶
¶
　　添差兵馬都監¶
¶
　　兵馬都監¶
¶
　　添差兵馬監押¶
¶
<pb:KR2k0018_WYG_003-25a>¶
　　兵馬監押¶
¶
　　押隊¶
¶
　　凖備差使¶
¶
　　指使五員¶
¶
　　右禁軍廂軍官¶
¶
　　紹興慶元府台州都廵檢使(聴事望京門外浙東寨中)¶
¶
　　大嵩廵檢(鄞縣)¶
¶
　　海内廵檢指使(元有白峯廵檢今差指使一員就海内寨撥𨽻土軍)¶
¶
<pb:KR2k0018_WYG_003-25b>¶
　　管界廵檢(以上並定海縣)¶
¶
　　鮚﨑廵檢(嘉定中提刑程覃攝守奏請省都酒務一員置)¶
¶
　　公塘廵檢(以上並奉化縣)¶
¶
　　三姑廵檢指使(舊更有岑江獵港二廵檢今差指使二員就三姑寨撥𨽻二軍)¶
¶
　　岱山廵檢指使(以上並昌國縣)¶
¶
　　鳴鶴廵檢(慈溪)¶
¶
　　右上軍官¶
¶
　　務鎮官¶
¶
<pb:KR2k0018_WYG_003-26a>¶
　　市舶務文一員(聴事戚家橋寳慶二年通判蔡範建有碑記)¶
¶
　　都稅務武一員¶
¶
　　都酒務武一員(舊二員嘉定中提刑程覃攝守奏請省一員為鮚﨑廵檢)¶
¶
　　比較務文一員(舊二員程覃奏請省一員為鮚﨑監鎮)¶
¶
　　贍軍文二員(紹定二年守胡榘奏請省一員為慈溪縣丞)¶
¶
　　林村酒務武一員¶
¶
　　下莊酒務武一員¶
¶
　　小溪酒稅共武一員(以上並鄞縣)¶
¶
<pb:KR2k0018_WYG_003-26b>¶
　　奉化酒税共武一員¶
¶
　　慈溪酒税共武一員¶
¶
　　象山監酒武一員¶
¶
　　定海監税武一員¶
¶
　　石碶寳幢二税務共武一員(鄞縣)¶
¶
　　鮚﨑監鎮文一員(奉化縣嘉定中省比較務一員置)¶
¶
　　倉庫&KR0560;院官¶
¶
　　苗米倉文一員(聴事舊縣學基嘉定庚辰建紹定元年火守胡榘重建)¶
¶
<pb:KR2k0018_WYG_003-27a>¶
　　甲仗庫武一員¶
¶
　　作院武二員添差武二員(添差不常置)¶
¶
　　醫官¶
¶
　　翰林祗候駐治一員¶
¶
　　鹽官¶
¶
　　國朝舊有支鹽場官不係在州縣者並令兼管煙¶
火公事紹聖二年勅許决本場亭戸等鬭訟公事¶
不得過小杖十三政和四年建議者謂就場支鹽¶
<pb:KR2k0018_WYG_003-27b>¶
多有搭帶於是逐州置倉置支鹽官二員其鹽場¶
並改作買納鹽場添差監官并押袋官建炎二年¶
兵部尚書盧益奏諸州鹽倉官吏投夫無慮百餘¶
人每一倉數綱一綱官吏與夫兵梢之費又不知¶
幾㳂途偷盗罪賞至嚴猶不能禁至般發稽留支¶
請不繼客人積壓資次動至數月前建議者謂逐¶
州置倉以防私予之弊竊恐其弊今在諸場而又¶
在諸倉也詔令逐州鹽倉官前去就場支發三年¶
<pb:KR2k0018_WYG_003-28a>¶
依舊州倉支鹽四年復許就場支鹽每場差監官¶
一員於鹽倉官或押袋官内選差其餘押袋官權¶
行減罷尋有㫖不係差充支鹽押袋官除無兼職¶
之人權罷外有兼管催煎押袋官且令依舊專一¶
監催亭戸煎煉自是州倉置罷不常官亦隨之紹¶
興二十五年勅鹽場買納官銜兼帶催煎覺察盗¶
販二十七年尚書省言昨户部申請罷淮浙路諸¶
州支鹽倉各就場支撥今訪聞其間場分迂逺客¶
<pb:KR2k0018_WYG_003-28b>¶
人艱於般請及諸場競相増加斤數輕重不等二¶
十八年詔浙東路復置州倉諸場官或一員或二¶
員率視劇易為増損慶元府凡十三場並𨽻提鹽¶
司趂辦課利而廩給仰本府長亭杜瀆置場台州¶
亦本府支官俸鳴鶴蘆花龍頭長山四場官舊或¶
差武臣寳慶二年提鹽司余鑄申乞於文資内選¶
辟得㫖依¶
¶
　　支鹽倉文武各一員¶
¶
<pb:KR2k0018_WYG_003-29a>¶
　　大嵩場武一員(鄞縣)¶
¶
　　玉泉玉女二場各武一員(象山)¶
¶
　　清泉場監鹽押袋文武各一員¶
¶
　　龍頭穿山長山三場各文一員(以上並定海)¶
¶
　　昌國監文武各一員¶
¶
　　岱山場監鹽押袋武二員¶
¶
　　東江髙南亭二場各武一員¶
¶
　　蘆花場文一員(以上並昌國)¶
¶
<pb:KR2k0018_WYG_003-29b>¶
　　鳴鶴場文二員(慈溪)¶
¶
　　長亭場文一員¶
¶
　　杜瀆場武一員(以上並台州)¶
¶
　　造船官¶
¶
　　國朝皇祐中温明各有造船場大觀二年以造船¶
場并歸明州買木場并歸温州於是明州有船場¶
官二員温州有買木官二員並差武臣政和元年¶
明州復置造船買木二場官各一員仍選差文臣¶
<pb:KR2k0018_WYG_003-30a>¶
二年為明州無木植併就温州打造將明州船場兵¶
級及買木監官前去温州勾當七年守樓异以應¶
辦三韓嵗使船請依舊移船場於明州以便工役¶
尋又歸温州宣和七年兩浙運司乞移明温州船¶
場并就鎮江府奏辟監官二員内一員兼管買木¶
未幾又乞移於秀州通恵鎮存留船場官外省罷¶
從之中興以來復置監官於明州¶
¶
　　監官文一員(場在城外一里甬東廂聴事直桃花渡有亭曰超然晁説之字以道自號景迃¶
<pb:KR2k0018_WYG_003-30b>¶
元祐中為知名士崇寧後坐上書入邪籍政和初為監官以讀書自娯一日部使者來治船事詬責¶
甚峻晁從容對曰船待木乃成木非錢不可致今無錢致木則無船乃宜使者愧去淳熙十年㐮陽¶
王鈆為監官為立景迃先生祠陸游記之)¶
¶
　　驛鋪¶
¶
　　迎恩驛(望京門裏旁有迎恩亭自建涵虛館為迎送賓客之地驛亭遂廢今為義田莊屋)¶
¶
　　紹興四年勅江浙州軍置斥堠鋪專差鋪兵傳送¶
文字今府界内鋪凡十七兵一百一十二人象山¶
昌國率乗海潮往來府縣故不置鋪¶
¶
<pb:KR2k0018_WYG_003-31a>¶
　　城西鋪(望京門外至景安一十里)¶
¶
　　景安鋪(鄞縣清道鄉地名馬鋪至西渡鋪連江十十五里)¶
¶
　　西渡鋪(慈溪縣界至西門一十五里)¶
¶
　　西門鋪(慈溪縣至甲山二十五里)¶
¶
　　甲山鋪(慈溪縣金川鄉至漁溪二十五里)¶
¶
　　漁溪鋪(慈溪縣漁溪坊前至紹興府桐下鋪二十五里)¶
¶
　　右西路¶
¶
　　礫社鋪(甬水門外屬鄞縣光同鄉至北渡鋪連江一十二里)¶
¶
<pb:KR2k0018_WYG_003-31b>¶
　　北渡鋪(奉化縣北渡頭至南渡二十五里)¶
¶
　　南渡鋪(奉化縣南渡頭至縣下二十五里)¶
¶
　　奉化鋪(本縣郭至雙溪二十五里)¶
¶
　　雙溪鋪(奉化縣地名雙溪至固海二十五里)¶
¶
　　固海鋪(奉化縣地名固海至台州寧海縣界海口鋪二十五里)¶
¶
　　右南路¶
¶
　　桃花鋪(東渡門外江之東屬鄞縣老界鄉地名桃花渡北至清水三十五里)¶
¶
　　清水鋪(定海縣清水坊前至西門二十五里)¶
¶
<pb:KR2k0018_WYG_003-32a>¶
　　西門鋪(定海縣郭至縣五里)¶
¶
　　右北路¶
¶
　　河頭鋪(定海縣界育王河頭自桃花至此五十五里自此東至蘆浦五十里)¶
¶
　　蘆浦鋪(定海縣地名穿山碶東渡海洋至昌國縣)¶
¶
　　右東路¶
¶
¶
¶
<pb:KR2k0018_WYG_003-32b>¶
¶
¶
¶
¶
¶
¶
¶
¶
　　寳慶四明志巻三¶
¶
