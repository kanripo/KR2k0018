# -*- mode: mandoku-view -*-
#+TITLE: 寶慶四明志
#+DATE: 2019-03-29 20:51:57.009088
#+PROPERTY: ID KR2k0018
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 23
<pb:KR2k0018_WYG_023-1a>¶
　　欽定四庫全書¶
¶
　　四明續志巻二¶
¶
　　宋梅應發劉錫同撰¶
¶
　　郡圃¶
¶
　　新桃源¶
¶
　　郡圃舊總名桃源洞求其義桃源鄞鄉名也鑿子城¶
通隙地故以洞名之耳今既合郡圃於堂後又不欲¶
盡捐舊額遂以新桃源榜之¶
¶
<pb:KR2k0018_WYG_023-1b>¶
　　老香堂¶
¶
　　在府堂後面北前植百桂取山頭老桂吹古香之句¶
以名先是燕居之地多隘塞自敞斯堂大使丞相日¶
坐其間靜觀萬物俯仰夷猶前築一壇名月地可坐¶
三十客月天露席若將忘世而堂扁則丞相自題¶
¶
　　蒼雲堂¶
¶
　　直郡圃之北自老香堂為歩廊數十間周迴而至堂¶
後為牖臨小教場前有古檜數本竒甚舊守疊山佐¶
<pb:KR2k0018_WYG_023-2a>¶
之傾圮不治而後之來者不知蒼雲取義於此易以¶
他名大使丞相既輦石增舊觀擇空地以檜補之&KR0679;¶
蒼雲舊扁猶在蓋前守章大醇建而歴陽張即之書¶
¶
　　生明軒¶
¶
　　在蒼雲堂之右面西下闞方池前目無際大使丞相¶
晚歩多憇此以觀新月名軒之義不但取公生明也¶
書曰厥四月哉生明義又取此¶
¶
　　占春亭¶
¶
<pb:KR2k0018_WYG_023-2b>¶
　　亭因其舊而加敞焉亭前舊有數梅大使丞相増植¶
至百本嘗戲賦小吟題屏間云難喚林逋伴客遊占¶
春亭畔獨夷猶一花兩蕊意方逺三島十洲香已浮¶
清曉園林霜似練黄昏欄檻月如鈎若還説著和羮¶
事只恐渠儂笑不休孟夏梅既實緑隂如漲公常獨¶
坐或領客其下有和坡仙碧沼横梅屋之詞為時傳¶
詠¶
¶
　　四明牕¶
¶
<pb:KR2k0018_WYG_023-3a>¶
　　公既増浚舊池跨兩虹其上而闢虚堂于中客請名¶
之公謂四明洞天為石牕此堂作新牕户玲瓏四達¶
遂親題斯扁¶
¶
　　雙檜泉¶
¶
　　泉在四明牕之西南其東則木香臺而北則武藏也¶
二檜虬拳古挺湮没墻隈不知幾年公既建武藏日¶
徘徊其旁摩挲雙檜一日忽聞檜下泉聲涓涓然亟疏¶
鑿之泉流如注遂取檜間甃為圓池因營摺廊五間¶
<pb:KR2k0018_WYG_023-3b>¶
左右二檜為憇息之所環以檜屏翳然有濠濮間想¶
公親題雙檜泉三字於池上¶
¶
　　自逺¶
¶
　　即木香臺也臺高三尺植花如屛遶臺為廊屋二十¶
間就設欄檻中虚二丈植花如棊局而行吟於其旁¶
韓子蒼詩無風香自逺¶
¶
　　翕芳亭¶
¶
　　在老香堂之左亭前植杏三面植月丹¶
¶
<pb:KR2k0018_WYG_023-4a>¶
　　清瑩亭¶
¶
　　在東橋之南前植以李清瑩出韓詩¶
¶
　　春華亭¶
¶
　　在檜山之東環植以桃立鞦韆其外¶
¶
　　秋思亭¶
¶
　　在檜山之西棖菊芙蓉相為掩映與四明牕隔池¶
¶
　　淨凉¶
¶
　　在生明軒之右跨池面南為納凉佳趣¶
¶
<pb:KR2k0018_WYG_023-4b>¶
　　驛亭橋路(寺廟附)¶
¶
　　昔范延貴嘗詣張忠定公謂過萍鄉見驛傳橋道皆葺¶
知其為好官員忠定稱之鄞去京近道路無壅前此率¶
視如傳舎遑䘏路人大使丞相吳公欲人皆履康莊而¶
所至如歸故於此尤盡心焉¶
¶
　　知津驛¶
¶
　　知津驛在鄞縣西渡之上曩名知教驛無所取義且屋¶
老不支寳祐五年五月五日大使丞相改名知津親題¶
<pb:KR2k0018_WYG_023-5a>¶
其扁為易㕔屋三間前敞為軒繞以垣墻外植大門自¶
鄞至此為初程故名¶
¶
　　慶豐驛¶
¶
　　慶豐驛在廣利橋之北先是新堰廣利橋成又重甃石¶
路於橋之東北居民王姓者遽作屋以罔利反俾官買¶
西南僻隘地以置驛衆有詞大使丞相下之本縣圖上¶
始命以元錢給王姓者别買地而以此地建驛公私便¶
之驛屋潔壯爽塏於知津寳祐五年五月五日建大使¶
<pb:KR2k0018_WYG_023-5b>¶
丞相題扁¶
¶
　　廣利橋¶
¶
　　廣利橋在慈溪縣徳門鄉新堰之上徃年有小木橋名¶
新堰橋遇潮漲滿挽船過堰率衝橋磡甚而橋柱為之¶
折寳祐五年八月新堰成議就兩岸石磡填築至所立¶
橋柱之地跨柵鋪板狀如一字蓋就柱填磡既可藉以¶
障水且免挽船損柱之患遂以廣利橋名之為費甚鉅¶
蓋剙建也¶
¶
<pb:KR2k0018_WYG_023-6a>¶
　　王家橋¶
¶
　　王家店橋在廣利橋之東自慈溪至西渡陸行者必由¶
此橋舟行者必由廣利橋作舟本所以行水惟牽挽至¶
堰者匪橋不通故廣利橋前此無念之者橋雖元有石¶
板歳久圯壊至寳祐五年八月新堰慶豐驛廣利橋成¶
大使丞相始捐錢重修費居廣利橋之七八云¶
¶
　　慈溪新路¶
¶
　　慈溪新路自慈溪縣東郭夾田橋東取謝家隘王家店¶
<pb:KR2k0018_WYG_023-6b>¶
橋至朱家衕西渡頭驛路跨十五里計二千三百一十¶
六丈剙用石板築砌路闊七尺命縣佐及鄉官董之役¶
始於寳祐六年十二月畢於開慶元年三月東西置石¶
牌門舊令欲榜以相公路三字大使丞相止令以新路¶
扁之(鄉人復請於張寺丞即之題曰相公衢)¶
¶
　　修砌西塘路¶
¶
　　郡自望京門以西繇慈溪接姚虞經稽隂趨錢塘近數¶
百里行李舟車鱗集輻凑門之外自水仙廟望春橋至¶
<pb:KR2k0018_WYG_023-7a>¶
高橋西渡塘堤壊過者危之一日大使丞相出郊訪問¶
水利有得於躬行歴覽者命將佐措置修砌西塘路共¶
三千六百六十丈橋二十二座水溝五所為費夥甚於¶
是易沮洳而堅高更﨑嶇而夷坦周道如砥君子所履¶
塗之人皆歌頌之(鄉人榜曰吳公塘亦張寺丞之筆也)¶
¶
　　逸老堂¶
¶
　　堂居衆樂亭之南紹興郡守莫將建逸老李白所稱四¶
明賀知章也嵗久盡圮開慶元年四月大使丞相撤而¶
<pb:KR2k0018_WYG_023-7b>¶
新之復訪求知章像於山隂繪而祠焉規模似昔増壯¶
取衆樂亭涵虚館東西兩橋併修之¶
¶
　　記¶
¶
　　逸老堂者紹興十四年郡守莫侯將所創并為文以記¶
之者也其義蓋摘李太白所云四眀逸老賀知章之語¶
按賀公字季真唐開元十三年為禮部侍郎集賢院學¶
士肅宗升儲副授祕書監太子賓客天寳初移疾請為¶
道士還鄉里詔賜剡川居焉剡𨽻越鄞故越封部公亦¶
<pb:KR2k0018_WYG_023-8a>¶
自號四明狂客故侯締堂妥靈於是邦之月湖且合太¶
白而祀之謂二公皆抱氣識之全者也然以予觀之太¶
白初見明皇倨傲鮮腆待高力士輩若奴僕其氣真可¶
以揮斥八極驅役羣動而其末也乃䧟於永王璘之黨¶
母亦氣有餘而識未足耶季真遭時遇主彈指可覩顯¶
位忽飄然引去人知其為高而不知其所以高也於是¶
肅宗之人品已瞭然於季真胸中矣使與相終始則靈¶
武之事犯父子之大倫季真亦將不能逃萬世之責易¶
<pb:KR2k0018_WYG_023-8b>¶
曰知幾其神乎季真有焉又豈止於蠛蠓富貴涕唾卿¶
相而已哉此之謂真識而非徒氣之所能為也是堂之¶
建迨今一百十五年矣屋老圮壊屢葺屢頹片瓦尺椽¶
幾無存者予領郡之三年始克鼎新之規模宏敞視昔¶
稍異因求季真之像于越繪而龕之且誄以詞述以賛¶
用詔永久俾邦之人士景清風而企芳躅或少裨于風¶
教云爾嗚呼自有天地以來上下數千百年其間據權¶
位擅勢利呼吸禍福顧盼榮厚以狂走盲趨一世之人¶
<pb:KR2k0018_WYG_023-9a>¶
者不知其幾矣未幾聲消迹滅影響無聞甚者流腥遺¶
臭有孝子慈孫百世莫之能改廼若孤標勁節之士身¶
没而名愈彰千載之下雖漁人樵子亦為之興起不以¶
時遷世換而二其心也為士者宜知所擇矣堂既成而¶
對涵虚館表裏及東西兩橋并繕治之輪奐丹雘皆燦¶
然華美要不可無以叙歳月於是乎書開慶八年秋七¶
月癸卯朔觀文殿大學士銀青光禄大夫沿海制置大¶
使判慶元軍府事兼管内勸農使金陵郡開國公食邑¶
<pb:KR2k0018_WYG_023-9b>¶
五千九百户食實封一千七百户吳潛撰中散大夫直¶
秘閣致仕張即之書朝散大夫直寳章閣趙汝楳題蓋¶
¶
　　時亭¶
¶
　　時亭者郡之上船亭也亭曷為以時名行水者必舟問¶
舟者必津舟之去來因乎人人之行止因乎時也時止¶
時行亭之所以名歟然則亭之名何昉乎曰昉乎大使¶
丞相吳公也名昉乎此亭之作亦昉乎此異時維舟之¶
地在紅蓮閣南後為巨室并無有矣夫明鉅邦也望長安¶
<pb:KR2k0018_WYG_023-10a>¶
而西笑者此乎始指海濱而東歸者此乎息其間題柱¶
而出衣錦而旋者且憧憧焉可以無址而遂無亭乎公¶
莅是邦一日必葺補數百年之闕擇衝要得地於平橋¶
右以寳祐五年十月築新址作新亭昔無而今有此一¶
時彼一時也吁觀人之行止可以觀時觀亭之有無抑¶
可以觀時矣登斯亭者盍亦知時之義哉桐川梅應發¶
記永嘉劉錫書¶
¶
　　高橋¶
¶
<pb:KR2k0018_WYG_023-10b>¶
　　建炎再造諸將戮力王室戰功凡十有三而高橋為第¶
一橋在道傍至今過者莫不指曰忠烈循王嘗鏖敵於¶
於斯也英風義氣百歳不磨橋久圯名迹将遂湮蕪莫有¶
訪古而存之者大使丞相吳公報政于鄞百廢具舉周¶
行經覽謂是橋載在國史不新之則無以旌忠烈迺洞¶
石為之曾不以役鉅費夥靳橋成民不病渉而識者亦¶
義公之存古既又作廟於橋之西作寺於橋之東規模¶
宏大掲䖍妥靈而循王之功益表表矣建橋之嵗月工¶
<pb:KR2k0018_WYG_023-11a>¶
費具見文昌袁公所記兹不書¶
¶
　　記¶
¶
　　恭惟我高宗皇帝聰明神武誕受命中興迺建炎之三¶
年金人犯明州大將張俊帥諸將鏖戰于高橋敵衂而¶
遁繇是六龍駐蹕錢塘用再造我區夏橋雖更紹興重¶
建然年深木腐石泐壊輒修修輒壊民不惟病渉亦病修¶
寳祐四年九月大觀文右丞相樞使履齋吳公以大制¶
使判府事吐握待士如周公克勤小物如畢公躬决細¶
<pb:KR2k0018_WYG_023-11b>¶
務如諸葛公不以上宰鄙夷吾州一政一事靡不經意¶
期年之間鯨波晏融風息缿筩晝靜桴鼓夜閒官府肅¶
而田里安翕翕輿誦興矣公猶以為未也暇之日周覽¶
㕓野指是橋而歎曰中興諸將戰功凡十有三實自此¶
橋一㨗始今圮不可支非所以識舊也公帑縱未紓不¶
當於此乎靳乃捐金召工撤而新之結洞為橋純以石¶
始於冬十二月成於夏六月方工之未竟也㑹天不雨¶
農方事桔橰乏丁壮公延大士若土神于府治為民請¶
<pb:KR2k0018_WYG_023-12a>¶
命忱意懇切至於淚墮時亭午日如焚俄隂雲旋有黒¶
龍騰於西南蜿蜒當空萬目共覩莫不歎異須臾雷作¶
雨沛然下繼是甘霔不斷歳大熟荷鋤相杵者弗待呼¶
而集官復厚其募直不戒而成雄俊堅宻城内外諸橋¶
可俯而視之矣既落成邦之人士屬商為之記商竊謂¶
橋梁之設所以便民也造舟為梁既昉於周至鄭以乗¶
輿濟而君子不以政予之則夫善牧民者殆不可以細¶
故忽也秦以前未聞梁石近代以來名都要㑹間用之¶
<pb:KR2k0018_WYG_023-12b>¶
如吳之垂虹閩之萬安不過枕烟水梁海波皆無與乎政¶
之激勸斯舉也可以昭中興之聖烈可以旌江表之虎¶
臣其感人心也有義其用民力也有仁蓋將風厲乎天¶
下匪直私恵乎鄞人信賢相之作牧發於心者見於事¶
知所先務&KR1509;不與他人均鄞之人因是得以覘公之經¶
綸矣公將以衮衣歸其充廣此念相我聖天子以續思¶
陵大復古之勛夫如是則是橋也將同召公之茇舎歴¶
千萬載而不冺乃若通水利以濟鄉遂之農開河歩以¶
<pb:KR2k0018_WYG_023-13a>¶
便闤闠之民創田廬以養困窮數十百輩蠲租賦以寛¶
貧弱數百萬緍代輸積逋而繋者釋立决滯獄而屈者¶
伸莫重於學校則益膳羞以恵藏修之士莫嚴於海道¶
則増券廪以給巡徼之軍凡政之本於仁義者不可殫¶
紀兹故略述云吾邦唐武徳中為鄞州開元中易明州¶
今陞慶元府橋去西門外十五里高三丈三尺五寸長¶
九丈八尺上下凡六十六級洞闊三丈八尺糜緍錢十¶
五萬八千有竒自寓槖余公晦暨士庶共樂助三萬外¶
<pb:KR2k0018_WYG_023-13b>¶
餘皆公帑所出粟二百斛石工軍工共九千四百民工¶
一萬三百各有竒俊後積功至王爵橋側有小祠縱廣¶
不盈丈公復度地建廟閎敞視昔十倍其費不書董是¶
役者大制置使司凖遣李迪功自强五年七月既望寳¶
謨閣直學士正議大夫提舉江州太平興國宫袁商撰¶
朝散大夫趙隆孫書朝奉大夫主管建康府崇禧觀豐¶
芑篆蓋¶
¶
　　高橋寺(循王廟附)¶
¶
<pb:KR2k0018_WYG_023-14a>¶
　　高橋成公於其西作新廟肖循王像而祠焉貂冠朱裳¶
儼然如在見者起敬歳時秩祀著為常典旌忠義也西¶
渡至橋所凡五里舟車徃來莫不停橈駐軫拭目竒觀¶
登臨訪古絡繹不絶而或者猶以無憇止為病橋東舊¶
有施水亭簷矮壁敗其後僧若瑱明逺稍葺為庵人目¶
以接待院而實弗稱也於是公慨然有鼎創之志矣撥¶
其側膏腴田餘十三畝以益舊址旁地之相接者又為¶
買田以貿之而寺基益恢拓乃委計議宫洪易簡董其¶
<pb:KR2k0018_WYG_023-14b>¶
其事凡創屋六十餘楹崇門崢嶸脩廊深廣殿堂層出¶
庖庫區分軒祠寮舎無一不具外周以墻一百餘丈鐘¶
臺屹立且實以廢寺巨銅鐘一井井規模悉如甲刹寺¶
前剙施水亭夜則徹明炷燈以燭水陸之暗凡費錢一¶
十萬八千八百六十二貫米二百九十七石八斗二升¶
既成移景徳廢院額名之併益以沙觜荘租田劉泳没¶
官田共二十九畝是役也工費不及民而不日之成速¶
於變幻非事力裕精力周願力固未易集也繼今飛錫¶
<pb:KR2k0018_WYG_023-15a>¶
者可以駐足行李者可以息肩炎暑則濟道路之暍暮¶
夜則弭蒲葦之奸蓋一舉而數利具非直為觀美云¶
¶
　　逸老堂賀祕監像&KR1036;¶
¶
　　山林之士去不可挽市朝之士出不知返矯矯先生高¶
盼逺視可仕則仕可止則止粤惟二疏輔導漢元作其¶
即位旋以飄然粤惟先生師傅唐肅太陽未升去之已¶
速前疏後賀夫豈不情知㡬識微以全令名狂非真狂¶
醉非真醉詩侣酒&KR1131;亦復爾爾四明之陽月白山空平¶
<pb:KR2k0018_WYG_023-15b>¶
湖萬頃今古清風¶
¶
　　廣利橋記¶
¶
　　大丞相吳公之表海也人知於一郡有高橋之役光前¶
而不知又於一邑有廣利橋之役剙始者焉慈谿為邑¶
有小江貫而中出舟自西徂東者或過之徑刹子港逹¶
西渡堰此故道也徃季顔公作牧相其隂陽垻刹子港¶
口紆其途為今新堰新堰之未㡳績也寥寂一村通以¶
小徑間以泠水渡以畧彴夫聫木比竹為漁樵一二所¶
<pb:KR2k0018_WYG_023-16a>¶
蹊牛羊三五所跡可也厥或當憧憧徃來將必壓况新¶
堰成而峻峙其上彼畧彴者旁立下流以受萬鷁日夕¶
舂撞之厄且有曳曳於牽江色者爭如簇也是則假以¶
利渉反以病渉矣公聞蹙額稍間曰四履申畫不敢一¶
日怠肆百堵勵翼憖使一物失所於是謀易以石且懼¶
鳩工之辦於拾瀋也能母賈贏囂乎時乃就郡給公帑¶
米若干楮若干母或匄奪又懼鶩行之添以長廐也迪¶
惟董振擇之時乃就邑咨善士王君與可莫㮒惟其陳¶
<pb:KR2k0018_WYG_023-16b>¶
修二人皆能體公意以經之營之證市價來羣材拓基¶
址緻板榦鼔輦運精礱錯飫餱□撫勞勩於是歳十一¶
月徒杠成十二月輿梁成矣不止此也邑之陸行入闉¶
都者其道必由王家店橋寖趨于老咸與維新萬目盱¶
衡詫兩虹對飲大川之壖厥攸作人見其功之就而不¶
震於慮始人見其乘之安而不知其煩我此公意諭色¶
授所及也二人又能推公意以衍而伸之護新堰之歩¶
以亢濤浪平新堰之溜以緩奔㵼闢新堰之驛以待潮¶
<pb:KR2k0018_WYG_023-17a>¶
汐凡可易撼摵而使踏實地爭先致佐助而罔有吝封¶
此公以所感為所應也忽夜觀天象台躔逼新堰越翼¶
日亭午果有報公一舸按視不以夾道疾馳駭民而絶¶
供億於不及不以高牙大纛臨民而通穉耋於縱觀符¶
采攸燭山川生輝有橋落成無此炳耀邑之人乃言曰¶
野水無人渡孤舟盡日横何如公之寓政於橋歟叔子¶
獨千載名與㵄江流何如公之寓目於橋歟况因橋有¶
驛立名慶豐親灑鈞翰高掲户顔此又公不特以人者¶
<pb:KR2k0018_WYG_023-17b>¶
利民而直欲以天者利民願為之記錫孫曰我大丞相¶
之歛恵此邦茍利於民知無不為大莫大於津梁有衆¶
高橋其一也袁公可齋嘗書而刻諸石廣利橋之役雖¶
什一於高橋然無小不舉者乃無大不周也保釐東郊¶
而先嘉其克勤小物此三代相業公獨得之豈以大小¶
計哉其間如吳洞橋之整以崇低垂管山河之開以導¶
壅底茅砧碶之治以通提閼黄泥埭之築以砥横潰蜀¶
山鋪之置以靖萑苻此公以舟楫四海者而澤一邑也¶
<pb:KR2k0018_WYG_023-18a>¶
六龍渡江海若啥呀以壯形勢謀臣䇿士獻議設險於¶
向頭者不知幾人且幾年矣朝廷未皇公來嚴備列寨¶
騁望溟渤盡在目中雖一飛鳥不能遺此公以謹固一¶
邑者而康四海也廣利一橋云乎哉雖然易言利渉大¶
川十有四而以未濟終焉未濟之濡而言利渉此易之¶
為道也公以利渉建橋而以廣利名橋不言所利大矣¶
哉此公之為易也猗歟寳祐六年七月初吉朝奉郎桂¶
錫孫記朝奉郎新通判平江軍府兼管内勸農事孫囦¶
<pb:KR2k0018_WYG_023-18b>¶
書朝請大夫新知瑞州軍州事兼管内勸農營田事程¶
士龍篆蓋通直郎知慶元府慈谿縣主管勸農公事兼¶
主管鳴鶴鹽場兼弓手寨兵軍正周棟立石¶
¶
　　靈應廟¶
¶
　　靈應廟鄮人鮑君祠也君生於漢殁而為神梁武帝時¶
賊號奴抄者掠及境神奪其魄賊如醉卒擒之由是名¶
益著至本朝累封至八字曰忠嘉神聖恵濟廣靈王今¶
雨暘禱必應民有疾苦急難則呼籲之歉歳貴糴神能¶
<pb:KR2k0018_WYG_023-19a>¶
在海中招客舟使之來功在鄞不可殫紀大使丞相判¶
是邦也剖决曲直嘗提一筆以祝曰此心惟鮑君知我¶
蓋質諸鬼神而無疑者廟自嘉定再建規模茍就而偶¶
像猶未備廟史有以門之左右神馬及侍從執事請者¶
公即為補其闕且擇畫史之精者圖王之出處事跡於¶
殿壁若儀從若兵馬又繪於門之内外焉以至廊之屛¶
蔽門之丹雘顯設藩飾粲然畢備始於寳祐六年之二¶
月畢於開慶元年之六月凡費錢一萬六千餘緍公蓋¶
<pb:KR2k0018_WYG_023-19b>¶
因民之敬以敬神非私以徼福也¶
¶
　　大人堂¶
¶
　　大人堂舊在射亭西偪仄開慶元年正月徙出九經堂¶
從西向爽塏潔肅邦人禱祈便之大人者俗呼闞相公¶
今幡幢所題皆曰中書令闞相公可驗也舊志直指為¶
錢億祠實取高閌記續志推以為闞燔因考題名五代¶
末闞燔錢億相繼守郡闞姓似有證今姑兩存之¶
¶
　　青蓮閣¶
¶
<pb:KR2k0018_WYG_023-20a>¶
　　青蓮閣在郡治東白衣廣仁教院為圜通大士道場閣¶
始建於政和間距今歳月老矣大使丞相雨暘禱于大¶
士如響斯答既給錢餐贍其衆聞院僧師文者將再建¶
閣乂捐金助之寳祐四年冬鳩工迄六年十月凡費二¶
十七萬餘緍¶
¶
　　瓌富亭¶
¶
　　都稅務舊有亭在東渡門外商旅出於其塗則官若吏¶
即是而譏征焉亭嵗久不存寳祐五年四月大使丞相¶
<pb:KR2k0018_WYG_023-20b>¶
命税官重建併甃石道頭一所費萬緍有竒亭名瓌富¶
蓋取孫興公天台賦以表山海之利云¶
¶
　　知津驛支錢八千六百九十四貫四百六十文米九¶
石六斗¶
¶
　　慶豐驛支錢二千貫文¶
¶
　　廣利橋王家橋共支錢八千四百貫文米四十石¶
¶
　　慈谿新路攴錢二十七萬七千九百二十貫文¶
¶
　　西塘路支錢四十四萬八千六百三十貫文¶
¶
<pb:KR2k0018_WYG_023-21a>¶
　　逸老堂支錢一萬八千八百一十九貫九百文米九¶
十七石一斗八升八合¶
¶
　　時亭支錢一萬二千八百九十五貫二十五文米二¶
十石二斗五升八合絹一匹酒一十瓶¶
¶
　　高橋支錢一十五萬八千貫文米二百石¶
¶
　　高橋寺支錢一十萬八千八百六十二貫文米二百¶
九十七石八斗二升¶
¶
　　循王廟支錢一萬五千八百七十八貫文¶
¶
<pb:KR2k0018_WYG_023-21b>¶
　　天童寺¶
¶
　　靈應廟支錢一萬六千貫文¶
¶
　　大人堂支錢五千九百七十九貫二百文米一十九¶
石三斗一升¶
¶
　　青蓮閣支錢二十七萬貫文¶
¶
　　瓌富亭¶
¶
　　恵民藥局¶
¶
　　聖天子以天地曰生之徳訪民疾苦寳祐五年冬十一¶
<pb:KR2k0018_WYG_023-22a>¶
月御批申飭軍民五事官藥局其一也令臺閣嚴督所¶
部恪共奉行劑料必真修合必精使民被實恵仍掲黄¶
榜于諸州軍大哉王言民其有瘳乎大使丞相吳公吾¶
胞吾與之心與上符契祇若明命匪懈益䖍惟鄞有局¶
寳慶三年所創也在郡圃射垜西地逼隘匪便且藥工¶
出入旃轅不肅歳久屋尤老亟謀爽塏而更之先是犒¶
賞庫有樓曰海晏為屋凡十餘楹後改為參議官舎高¶
明闞室居者棄焉公謂是寛閒者可以濟吾用矣乃即¶
<pb:KR2k0018_WYG_023-22b>¶
樓而局上以處熟劑成料而梅潤不及物帑作局昈列¶
其下衆工盤礴者得其所前則増門屋三後則増翼屋¶
五浚汲清之地新煅丹之鼎焙室烹釜莫不畢備井井¶
規模於是非前日比若夫遴監臨之選嚴修整之防品¶
劑既真市者旁午若郡若邑若軍凡増置子鋪一十四¶
所歳春夏數施藥餌無間城内外君相濟衆之仁博矣¶
因附録其目如左¶
¶
　　藥貨錢會本息¶
¶
<pb:KR2k0018_WYG_023-23a>¶
　　截止開慶元年四月終管在錢藥共計四十四萬七¶
千一百三十九貫一百一十一文¶
¶
　　(比創時増四十三萬三千一百三十九貫一百一十一文　比本任交割時増二萬五千九百八十九貫¶
八百九十七文)¶
¶
　　子局¶
¶
　　府前班春亭都局(以後四鋪係本局差人前去𤼵賣)¶
¶
　　日報賣錢一千貫或八百貫¶
¶
　　上馬亭鋪¶
¶
<pb:KR2k0018_WYG_023-23b>¶
　　日報賣錢九十貫或八十貫¶
¶
　　南門裏大廟前鋪¶
¶
　　日報賣錢四十貫或三十貫¶
¶
　　及瓜亭鋪¶
¶
　　日報膏錢六十貫或四十貫¶
¶
　　靈橋門鋪(以後照例賫錢到鋪取贖以加一五分饒潤)¶
¶
　　月取一千貫或一月半一千貫¶
¶
　　江東門外鋪¶
¶
<pb:KR2k0018_WYG_023-24a>¶
　　月取二千貫¶
¶
　　慈溪縣鋪¶
¶
　　或一月取五百貫或兩月取五百貫¶
¶
　　東歩鋪¶
¶
　　或兩月取五百貫或三月取五百貫¶
¶
　　奉化縣鋪¶
¶
　　或一月取一千貫或五十日取一千貫¶
¶
　　昌國縣鋪¶
¶
<pb:KR2k0018_WYG_023-24b>¶
　　或一月取七百貫或兩月取七百貫¶
¶
　　象山縣鋪¶
¶
　　或一月取三百貫或一月半取三百貫¶
¶
　　餘姚縣鋪¶
¶
　　或一月取八百貫或兩月取一千貫¶
¶
　　上虞縣鋪¶
¶
　　或兩月取五百貫¶
¶
　　東門水軍¶
¶
<pb:KR2k0018_WYG_023-25a>¶
　　或一月取一千貫或取二千貫¶
¶
　　每歳散藥¶
¶
　　寳祐五年¶
¶
　　散藥三千八百三十五貼¶
¶
　　寳祐六年¶
¶
　　(缺)¶
¶
　　開慶元年¶
¶
　　散藥二千四百九十三貼¶
<pb:KR2k0018_WYG_023-25b>¶
¶
¶
¶
¶
¶
¶
¶
¶
　　四明續志巻二¶
¶
